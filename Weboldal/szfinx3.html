
<html>
<head>
<body bgcolor= "#e6e6fa">
<meta http-equiv="content-type" content="text/html; charset=utf-8">

<title>
Tudni kell a gondozásról
</title>
</head>
<body>

<h2> <font color="7657ff"> JELLEME: </font>
<h3>A rajongók a szfinx temperamentumát gyakran így jellemzik: "egy rész majom, egy rész kutya, egy rész macska és egy rész gyerek". Van benne igazság, mivel a szfinx nagyon intelligens, szeretetteljes és játékos macska, amely igényli a gazdájával való kapcsolatot, emellett magabiztos. Minden érdekli. Az átlagos szfinx bárhol jól érzi magát, még egy zajos családi környezetben is. Amellett, hogy nagyon szeretnek az emberekkel, gyerekekkel lenni, jól kijönnek más macskákkal is. Egy olyan szocializált macskának, mint a szfinx, igazi szenvedés az egyedüllét, az elszigeteltségbe pedig egyenesen belebetegedhetnek. Ha érdeklődünk a szfinxek iránt, és munkánk miatt keveset vagyunk otthon, biztosítsunk neki legalább egy négylábú - lehetőleg macska - játszótársat. Általában véve borzasztóan jó természetű és barátságos állat. Az agresszió távol áll tőle. Boldogságukhoz nem fontos, hogy szabad kijárásuk legyen a lakásból, ám ebben az esetben minden lehetőséget meg kell adni neki, hogy bent elszórakoztathassa magát, például szerezzünk be cicabútorokat és játékokat. Ennek nagy hasznát fogja venni, mivel a szfinx, amikor éppen nem alszik, állandóan foglalkozik valamivel.
<h2> <font color="7657ff"> GONDOZÁSA: </font> 
<h3>Ha egy lusta ember azt gondolja, hogy a szfinx kevés gondoskodást igényel, kellemetlen meglepetés fogja érni. A normál szőrzetű macskák bőre faggyút termel, amely védőréteget képez a szőrzet alatt, a szfinx bőre ezt ugyanúgy termeli. A zsíros fedőréteg lerakódik a bőr felszínén, így ha nem mosakszik eleget, "ragadni" és bűzleni kezd. A zsír leginkább a fülben gyűlik össze, valamint a lábujjak között és a karmok körül. A heti egyszeri fürdetés, lehetőleg pH-semleges samponnal, segít tisztán és frissen tartani a szfinx bőrét. A tenyésztők legszívesebben az emberi használatra ajánlott, lanolinnal átitatott baba törlőkendőt használják a karmok körüli terület megtisztítására. Testápolót vagy olajat soha nem szabad rákenni - a bőr így megőrzi természetes rugalmasságát, a folyadékok viszont eltömítik a pórusokat. A jól tartott szfinxek a kiállításokon úgy néznek ki, mintha éppen "nagygenerálon" estek volna át. Ez azt jelenti, hogy a nagyobb szőrcsomókat eltávolítják róluk, ezt minden szfinxgazdának időnként meg kell tennie, mert az időről időre helyenként felbukkanó szőrszálak nem javítanak kinézetén. A bőrredők nem igényelnek különleges figyelmet - nem dörzsölődnek össze, mivel a bőr nagyon rugalmas. Bár a szfinxről nem mondható el, hogy nem igényel gondozást, mégis megvan az az előnye, hogy szőrét nem hullatja a lakásban vagy a ruhánkon. Meleg nyári napokon a leégéssel vigyázni kell, főleg a kevésbé pigmentált szfinxeknél vagy azokon a helyeken, ahol a macska kevésbé pigmentált. Minden ilyen esetben vigyük a macskát árnyékba vagy zárt helyre.
<h6> <a href= "macska4.html">  (macska4.html) </a>

</body>
</html>
<h2><footer> Készitette: Ladányi Patrisia </h2>