<html>
<meta http-equiv="Content-Type" content="text/html; charset=utf-8">
<head>
<title>
A szfinx 
</title>
</head>
<body>
A szfinx avagy kanadai szőrtelen macska a házi macska egyik ritka fajtája, amely természetes mutáció révén csak egy nagyon vékony, pehelyszerű szőrtakaróval 
rendelkezik. Ők nagyon ragaszkodnak társaikhoz, illetve gazdájukhoz, éberek, játékosak, néha tolakodók, de meglehetősen intelligensek is. 
<h3> Külső jellegzetességek:
<h5> Testalkata robusztus, vagyis elhízásra hajlamos, feje ék alakú, füle nagy, bajusza rövid és merev, de akár hiányozhat is. A fajtaleírás alapján, a farok végén és a füleken lehet vastagabb is a szőrzet. Színezetét főként a bőre pigmentációja adja, lehet egyszínű, de tartalmazhat bármilyen mintázatot is <br> 
<h3> Egyénisége:
<h5> Mivel csupasz bőrüket próbálják melegen tartani, mindig odabújnak és bár szőrtelen testük a tiedet is felmelegíti, ez a macskafajta figyelemfelkeltő viselkedésével főleg a szívedet melengeti meg.
<h3> Átlagos élettartam:
<h5> A váratlan betegségeket leszámítva, a szfinx több mint 15 évig hű társad lehet.
<h3> Egészségügyi kérdések:
<h5> A szfinx általában egészséges fajnak számít, de hajlamos a megvastagodásos szívizom-elfajulásra. A gazdiknak is segíteniük kell a higiéniával, a szfinx macskák rendszeres fürdetést igényelnek.
<h3> Allergia:
<h5> A fajta valamennyi egyede nem hipoallergén, és bár rendkívül kevés szőrt hullatnak el, csökkentve ezzel kevésbé érzékeny gazdáik tüneteit, finom szőrzetük az érzékenyebb betegeknél még súlyosabb tüneteket válthat ki, mint normál szőrzettel rendelkező fajtársaiké. Némelyik vérvonal azonban hordozza azt a gént, amelytől hipoallergénné válik.
<h3> Tartás:
<h5> A szfinx macskákat általában lakásban tartják, a szabadba csak felügyelettel engedik ki őket, mivel a hideg és a hosszan tartó erős napsugárzás egyaránt megárthat nekik, kíváncsi természetük miatt pedig könnyen bajba kerülhetnek. Tisztán tartásukhoz alig igényelnek több fürdetést a normál szőrzetű macskáknál, de mivel bőrüket csak kevés szőrzet fedi, az könnyen zsírossá, piszkossá válhat. A mosdatásukhoz érdemes lehet a normál és bőrgombásodás elleni samponok mellett hipoallergén sampont is használni.
<h3> Fontos tudni:
<ol>
<li>Testápolót vagy olajat nem szabad rákenni </li>
<li>Meleg nyári napon nagyon vigyázzunk, nehogy leégjen a kedvencünk </li>
<li>Lehetőleg vigyük árnyékba vagy zárt helyre </li>
<li>Használjunk olyan naptejet, amit az állatorvos is ajánl </li>
</ol>
<h3>Jellemzői összefoglalva
<table border="4">
<tr> 

<td> Fej </td>
    <td> Közepes méretű, hegyes, enyhén háromszögletű. Hosszabb, mint amilyen széles. A homlok lapos. Az arccsont kiemelkedő. Orra rövid, a stop kifejezett vagy enyhe. Az arcorri rész kifejezetten gömbölyű, széles, rövid. A bajusztő kiemelkedő. Az áll határozott. A bajuszszőrök rövidek, kevés van belőle vagy teljesen hiányoznak. </td>
</tr>
<tr>

<td> Fül </td>
    <td> Nagyon nagy, alapjánál kifejezetten széles. A belseje teljesen szőrtelen, hátsó oldalán némi aljszőrzet megengedett. </td>
</tr>
<tr>

<td> Szem </td>
    <td> Nagyok, citrom alakúak, a külső szemzugok a fül felé mutatnak, egymástól távol vannak. Színe a szőrzet színével harmonizál. </td>
</tr>
<tr>

<td> Nyak </td>
    <td> Hosszú, izmos, ívelt, kandúroknál erős. </td>
</tr>
<tr>

<td> Test </td>
    <td> Közepes méretű. A mellkas nagyon széles, hordó alakú. A has hengeres formájú. Ágyéka erőteljes. Finom, közepes csontozatú. </td>
</tr>
<tr>

<td> Farok </td>
    <td> Közepesen hosszú, karcsú, ostorszerű farok. A végén előfordulhat szőrpamacs, </td>
</tr>
<tr>

<td> Szőr </td>
    <td> A bőr teljesen kopasznak tűnik, szarvasbőrhöz hasonló. A bőr a fejen, a törzsön és a lábakon gyűrött, máshol feszes. A bundát a testet borító finom aljszőrzet alkotja. Néhány szőrszál előfordul az arcon, a mancsokon, így a "kopasz macska" elnevezés tulajdonképpen helytelen. Minden szín és minden mintázat megengedett. A fehér rózsaszínes árnyalatú, a fekete sötétszürke. </td>
</tr>
	

</table>